### Задача 1.
Реализирайте клас Date, който да представя дата от календара.
Фокусирайте се над коректна капсулация на данните и осигуряване на валидно състояние.
С обект от този клас задължително трябва да имате възможност да:
 - прочитате отделните полета (ден, месец, година);
 - променяте датата;
 - извеждате дата на екрана;
 - извличам кой ден от седмицата е тази дата;
 - намирате разликата (в брой дни) между две дати (може да е положителна или отрицателна);
 - сравнявате две дати - реализирайте тризначно сравнение (подобно на strcmp);
 - прибавяте брой дни към дата (може да е отрицателен).
 
### Задача 2.
Реализирайте класове, представящи Човек (Person) и Кола (Car).

Човекът трябва да има три имена (символни низове с произволна дължина), дата на раждане (обект Date) и пол (изброен тип). Нека датата на раждане и полът се задават при конструиране и не могат повече да се променят (данните са const). Имената трябва да могат да се променят свободно, но да не са празни. Подсигурете подходящи конструктори, деструктор и методи за достъп. Реализирайте метод за извеждане на данните на екрана.

Колата има модел и марка, които са символни низове с произволна дължина, дата на производство (Date), цвят (unsigned int) и собственик (Person). Модела, марката и датата на производство не могат да се променят (направете ги const), цветът винаги е зададен и трябва да е в RGB формат (най-младшия байт на числото е стойност за синьо, вторият - за зелено, третият за червено; най-старшият байт трябва да е винаги 0), а собственика е указател към Person, който може да е зададен, но може и да не е (nullptr), когато няма такъв.
За колата реализирайте подходящи конструктори и методи за достъп, също извеждане на екрана и смяна на собственик.

Реализирайте система (като клас), която поддържа множество коли и множество хора.
Трябва да можете да генерирате различни справки, като:
 - колко хора са собственици на повече от една кола
 - колко коли нямат собственици
 - кои коли са собственост на даден човек
 - кои хора имат определен брой коли (0, 1, 2 и т.н.)
Също да можете да прехвърлите кола към нов собственик (продажба).
На този етап не се изисква добавяне или премахване на коли и хора в системата след създаването ѝ.

### Задача 3.
Реализирайте клас Array, който представлява динамичен масив от цели числа. За него трябва да можете:
 - да прочетете и изведете елементите му на екрана;
 - да прочетете и промените елемент на дадена (с индекс) позиция;
 - да добавите елемент в края на масива. Ако няма място - да се разшири;
 - да сравните два масива за равенство;
 - да го сортирате в нарастващ ред;
 - да го филтрирате (премахвате някои елементи - остават всички, отговарящи на подадено свойство - предикат);
 - обърнете
Помислете как можете да оптимизирате някои от операциите - например сортирането да не прави нищо ако знаете, че вече е сортиран.

### Задача 4.
[Решете тази задача](https://docs.google.com/document/d/1gR4cQu83Xxlr_SnsP133gn_AEOYJiRIW0URdvOcfgUU/edit)

### Задача 5.
Разглеждаме система за банкови разплащания.
Системата се състои от много банкови сметки. Всяка има уникален номер (цяло число без знак), име на собственик, тип (разплащателна, кредитна и др.) и баланс.
Реализирайте клас транзакция, който описва прехвърляне на средства между сметки. Една транзакция се състои от пет компонента: номер на сметката източник (from), номер на сметката назначение (to), сума на превода, пояснение (текст) и време на заявяване (използвайте time_t и библиотеката ctime).
В началото трябва да прочетете информация за сметките от двоичен файл, след това четете команди от клавиатурата. Валидни команди са:

`print <num>` -> извежда информация за сметката с номер <num>

`create` -> създава нова сметка - информация за нея се чете интерактивно от стандартния вход

`transfer` -> създава транзакция. Информация за нея се чете интерактивно от стандартния вход. След създаване транзакцията трябва да се приложи към баланса на сметките и да се запази информация в текстов файл (log).

`import <file>` -> опитва да импортира двоичен файл с транзакции. Проверете дали са подредени в хронологичен ред и изпълнете тези, които са зададени в миналото (по начина описан в предната команда). Създайте двоичен файл с транзакциите, които още не са настъпили (бъдещи плащания).

`info <name>` -> извежда информация за сметките на потребител с име <name>.

`exit` -> записва информация за сметките и приключва програмата.

