# Седмица 1 - Допълнение към курса по УП. Изброен тип.



## Задача 1

Създайте програма, която прочита от стандартния вход число `N` и извежда на стандартния изход сумата на всички числа от `1` до `N`, които се делят на 3 или на 5 или на 7, броени с кратностите им точно веднъж.


## Задача 2

Създайте програма, която прочита от стандартния вход символен низ и криптира текста според шифъра на Цезар, извеждайки криптирания текст на стандартния изход.


## Задача 3

Създайте програма, която прочита от стандартния вход три числа и извежда на стандартния изход минималното число, максималното число и средното число по големина, използвайки единствено булеви изрази.


## Задача 4

Създайте програма, която прочита от стандартния вход размер на масив и заделя динамично памет за него. На стандартния изход изведете минималното число, максималното число, сумата и произведението на числата в масива.


## Задача 5

Създайте програма, която прочита от стандартния вход размери на матрица и заделя динамично памет за нея. На стандартния изход изведете транспонираната матрица на въведената.


## Задача 6

Създайте програма, която изчислява периметъра и лицето на правоъгълник, която има версии за целочислени и реалнозначни стойности.


## Задача 7

Създайте програма, която прочита от стандартния вход `N` на брой символни низа и обръща всеки един от тях, извеждайки ги на стандартния изход. Тук `N` също се въвежда от стандартния вход.


## Задача 8

Създайте програма, която прочита от стандартния вход размер на масив и заделя динамично памет за нея. Да се реализират следните функционалности в програмата: създаване на масив с входен размер, изтриване на масив, проверка дали масив е празен, добавяне на елемент на последна позиция, премахване на елемент от последна позиция.


## Задача 9

Създайте програма, която прочита от стандартния вход възраст на човек. На стандартния изход да се изведе съответната възрастова група на потребителя по следната схема:

- `"Young"` - `(0  - 33)`
- `"Average"` - `(34 - 66)`
- `"Old"` - `(67+)`


## Задача 10

Създайте програма, която прочита от стандартния вход бои на карти и стойности на карти, а на стандартния изход извежда коя карта има по-голяма сила. Силата на картите е според стандартните правила за игра на белот.


## Задача 11

Създайте програма, която прочита от стандартния вход число, което ще е битова комбинация от правата на достъп върху `UNIX` обект от файловата система. В зависимост от стойността на битовата комбинация, прочетена като десетично число, изпишете всяко от съответните права: право за четене `r`, право за писане `w`, право за изпълнение `x`, неналично право `-`.


## Задача 12

Създайте програма, която прочита от стандартния вход число `N`, което е размер на динамично заделена матрица. За всеки от редовете на матрицата приложете алгоритъма за `Binary Search`, докато намерите елемента `K`, който също се прочита от стандартния вход. На стандартния изход изведете дали този елемент е намерен в матрицата.


## Задача 13

Създайте програма, която прочита от стандартния вход число `N`, което е размер на динамично заделена матрица от цифри, и число `K`. В матрицата да се провери дали съществува път, който, при конкатенация на цифрите на клетките в рамките на пътя, образува числото `K`.
