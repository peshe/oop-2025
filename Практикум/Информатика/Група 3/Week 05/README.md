# Седмица 5
# Класове - идея, видимост. Членове. Декларация и дефиниция.



## Задача 1 ⚫ (Точка) ⚫ ![Static Badge](https://img.shields.io/badge/easy-green)

Създайте програма, която да съдържа клас `Point`, имплементиращ точка от тримерното евклидово пространство. Класът да има съответно член-данни за координатите на точката `X`, `Y`, `Z`. Имплементирайте съответно:

* подразбиращ се конструктор;
* параметризиран конструктор;
* методи за селектори на всяка от координатите;
* метод, показващ броя на положителните координати в точката;
* метод, показващ броя на отрицателните координати в точката;
* метод, показващ броя на нулевите координати в точката;
* метод, който извежда информация за точката на стандартния изход;
* метод, който извежда статистика за видовете координати на стандартния изход.

Създайте и функции в програмата си, които изчисляват разстоянието между две точки по следните начини:

* **Евклидово Разстояние** - изчислява разстоянието като корен от сумата на квадратите на разликите по координати.
* **Манхатънско Разстояние** - изчислява разстоянието като сума от абсолютните стойности на разликите по координати.
* **Чебишово Разстояние (Минимум)** - изчислява разстоянието като минимум от абсолютните разлики между координатите.
* **Чебишово Разстояние (Максимум)** - изчислява разстоянието като максимум от абсолютните разлики между координатите.

Преценете как е по-разумно да ги реализирате - като методи на класа или като независими функции.

Демонстрирайте поведението на класа във вашата програма. От стандартния вход се въвеждат координатите на две точки. На стандартния изход се извеждат информацията и статистиката за всяка от точките и разстоянията за точките според различните начини за изчисляване на разстояние.


## Задача 2 ![Static Badge](https://img.shields.io/badge/easy-green)

Създайте програма, която да съдържа клас `Person`, имплементиращ човек. Класът да има съответно член-данни за първо име, трето име, години, пол. Имплементирайте съответно:

* конструктор по подразбиране;
* параметризиран конструктор;
* методи за селектори на всяко от полетата;
* метод, показващ дали човекът е пълнолетен.

Приемете, че максималната дължина на име на човек е `255` символа, като това правило важи и за първото име, и за третото име.

Създайте функции, които приемат масив от хора и съответно сортират по първо име и по години. Погрижете се в масива да не се съдържат записи за едни и същи хора, т.е. предварително премахнете дубликатите.


## Задача 3 ![Static Badge](https://img.shields.io/badge/easy-green)

Създайте програма, която да съдържа клас `Rational`, имплементиращ обикновена дроб. Класът да има съответно член-данни за числител и знаменател. Имплементирайте съответно:

* конструктор по подразбиране;
* параметризиран конструктор;
* метод за селектор на числителя;
* метод за селектор на знаменателя;
* метод, който съкращава дробта;
* метод, който намира реципрочната дроб;
* метод, показващ дали дробта е цяло число;
* метод, показващ дали дробта е `0`;
* метод, показващ дали дробта е `1`;
* метод, показващ дали две дроби са равни;
* метод, даващ информация за дробта на конзолата.

Създайте функции, които събират две дробни числа, изваждат две дробни числа, умножават две дробни числа, делят две дробни числа. Изведете съответните съобщения за грешки при необходимост.


## Задача 4 ![Static Badge](https://img.shields.io/badge/easy-green)

Създайте програма, която да съдържа клас `Vector`, имплементиращ вектор от тримерното евклидово пространство. Класът да има съответно член-данни за координатите спрямо абсцисата, спрямо ординатата, спрямо апликата. Имплементирайте съответно:

* подразбиращ се конструктор;
* параметризиран конструктор;
* методи за селектори на член-данните;
* метод за намиране на дължината на вектор;
* метод за нормиране на вектор;
* метод, приемащ друг вектор `vector`, който проверява дали са колинеарни с текущия;
* метод, приемащ друг вектор `vector`, който проверява дали са компланарни с текущия;
* метод, приемащ друг вектор `vector`, който проверява дали са перпендикулярни с текущия.

Създайте функции, които събират два вектора от координатната система, изваждат два вектора от координатната система, събират вектор със скалар в координатната система, умножават вектор със скалар в координатната система, умножават два вектора поелементно.


## Задача 5 ![Static Badge](https://img.shields.io/badge/medium-yellow)

Създайте програма, която имплементира структурата от данни `Array` чрез клас. Максималният капацитет на структурата е `256` елемента. Класът да има съответно:

* подразбиращ се конструктор;
* метод за добавяне на елемент в началото на масива `pushFront`;
* метод за добавяне на елемент в края на масива `pushBack`;
* метод за премахване на елемент от началото на масива `popFront`;
* метод за премахване на елемент от края на масива `popBack`;
* метод за достъпване на елемент в началото на масива `front`;
* метод за достъпване на елемент в края на масива `back`;
* метод за достъпване на елемент `at` по подаден индекс `index`;
* метод за показване на текущия размер `size`;
* метод, даващ информация дали масивът е празен `empty`;
* метод, даващ информация дали масивът е пълен `full`;
* метод за запис на масива в двоичен файл `write`;

Създайте методи, които да намират:

* сумата на елементите на масива;
* произведението на елементите на масива;
* средноаритметичното на елементите на масива;
* средногеометричното на елементите на масива;
* среднохармоничното на елементите на масива;
* средноквадратичното на елементите на масива.

Създайте клас `ArrayError`, който съдържа методи, извеждащи съобщения за грешка. Тези методи използвайте в съответните необходими ситуации при използване на методите на класа `Array`.


## Задача 6 ![Static Badge](https://img.shields.io/badge/medium-yellow)

Създайте програма, която имплементира структурата от данни `Stack` чрез клас. Максималният капацитет на структурата е `64` елемента. Класът да има съответно:

* подразбиращ се конструктор;
* метод за добавяне на елемент `push`;
* метод за премахване на елемент `pop`;
* метод за взимане на елемент `top`;
* метод за показване на текущия размер `size`;
* метод, даващ информация дали стекът е празен `empty`;
* метод, даващ информация дали стекът е пълен `full`;
* метод за запис на стека в двоичен файл `write`.

Създайте клас `StackError`, който съдържа методи, извеждащи съобщения за грешка. Тези методи използвайте в съответните необходими ситуации при използване на методите на класа `Stack`.

Създайте клас `MinStack`, който съдържа същите методи, както и методите на класа `Stack`, но съдържа и метода `getMin`, който винаги връща минималния елемент, но без да обхождате вътрешно елементите на структурата, за да намерите този минимум.

Създайте клас `MaxStack`, който съдържа същите методи, както и методите на класа `Stack`, но съдържа и метода `getMax`, който винаги връща максималия елемент, но без да обхождате вътрешно елементите на структурата, за да намерите този максимум.


## Задача 7 ![Static Badge](https://img.shields.io/badge/medium-yellow)

Създайте програма, която имплементира структурата от данни `Queue` чрез клас. Максималният капацитет на структурата е 64 елемента. Класът да има съответно:

* подразбиращ се конструктор;
* метод за добавяне на елемент `push`;
* метод за премахване на елемент `pop`;
* метод за достъп до началния елемент `front`;
* метод за достъп до последния елемент `back`;
* метод за показване на текущия размер `size`;
* метод, даващ информация дали опашката е празна `empty`;
* метод, даващ информация дали опашката е пълна `full`;
* метод за запис на опашката в двоичен файл `write`.



## Задача 8 ![Static Badge](https://img.shields.io/badge/medium-yellow)

Създайте програма, която имплементира структурата от данни `String` чрез клас. Максималният капацитет на структурата е `1023` елемента. Класът да има съответно:

* конструктор по подразбиране;
* метод за добавяне на символ `pushBack`;
* метод за премахване на символ `popBack`;
* метод за достъпване на елемент `at` по подаден индекс;
* метод, даващ информация дали символният низ е празен `empty`;
* метод, даващ информация дали символният низ е пълен `full`;
* метод, даващ информация за размера на символния низ `size`;
* метод, който подменя символния низ с друг символен низ;
* метод за запис на символня низ в текстов файл `write`.

Създайте функции, които имплементират методите за `strlen`, `strcmp`, `strcpy`, а приемат като аргументи инстанции от тип `String`.


## Задача 9 ![Static Badge](https://img.shields.io/badge/hard-red)

Създайте програма, която да реализира следните класове:

1. Клас `Time` за работа с часове. Класът да съдържа следните методи:
    * Подразбиращ се конструктор, който създава часа `00:00:00`.
    * Параметризиран конструктор, приемащ параметри за секунди, минути и часове.
    * Параметризиран конструктор, приемащ единствен параметър за секунди.
    * Методи за селектори на всички член-данни.
    * Методи за мутатори на всички член-данни.
    * Метод, който увеличава часа с `1` секунда.
    * Метод, който намалява часа с `1` секунда.
    * Метод, който извежда информация за часа на стандартния вход.
    * Метод, който връща оставащото време до полунощ.
    * Метод, който връща резултат от това дали е време за закуска. В рамките на задачата време за закуска е диапазонът от `07:00` до `09:00`.
    * Метод, който връща резултат от това дали е време за обяд. В рамките на задачата време за обяд е диапазонът от `12:00` до `14:00`.
    * Метод, който връща резултат от това дали е време за вечеря. В рамките на задачата време за вечеря е диапазонът от `19:00` до `21:00`.
    * Метод, който връща резултат от това дали е време за забавление. В рамките на задачата време за забавление е от `23:00` до `07:00`.
2. Клас `Date` за работа с дати. Класът да съдържа следните методи:
    * Подразбиращ се конструктор, който създава денят `01.01.1970`.
    * Параметризиран конструктор, приемащ параметри за дни, месеци и години.
    * Методи за селектори на всички член-данни.
    * Методи за мутатори на всички член-данни.


## Задача 10 ![Static Badge](https://img.shields.io/badge/hard-red)

Създайте програма, която съдържа следните класове:

1. Клас `Balloon`, съдържащ полета за цена и цвят. Цветът е символен низ с максимална големина `64`. Да се реализират следните методи:
    * Подразбиращ се конструктор
    * Параметризиран конструктор
    * Методи за селектори на член-данните
    * Методи за мутатори на член-данните
    * Метод за извеждане на информация на стандартния изход.
2. Клас `Shisha`, съдържащ полета за цена, марка и вкус. Марката и вкусът трябва да бъдат символни низове, заделени с точна големина. Да се реализират следните методи:
    * Подразбиращ се конструктор.
    * Параметризиран конструктор.
    * Подразбиращ се деструктор.
    * Методи за селектори на член-данните.
    * Методи за мутатори на член-данните.
    * Метод за извеждане на информация на стандартния вход.
3. Клас `Alcohol`, съдържащ полета за цена и име на алкохол. Името е  символен низ, заделен с точна големина. Да се реаилизират следните функции:
    * Подразбиращ се конструктор
    * Параметризиран конструктор
    * Подразбиращ се деструктор.
    * методи за селектори на всички член-данни
    * методи за мутатори на всички член-данни
    * Метод за извеждане на информация на стандартния изход.

## Задача 11 ![Static Badge](https://img.shields.io/badge/hard-red)

Създайте програма, която има реализирани:

1. Клас `Song`, който описва музикално изпълнение със следните свойства:
    * заглавие - символен низ до 100 символа
    * 


## Задача 12 ![Static Badge](https://img.shields.io/badge/hard-red)

Създайте програма, която ще имплементира идеята за аутентикация и ауторизация. Реализирайте следните класове:

1. Създайте клас `Admin`, който има член данна за парола със съответните методи. Паролата е символен низ с максимална дължина `255` символа. Помислете по какъв начин да имплементирате класа така, че промяната на парола да е невъзможна.
2. Създайте клас `User`, която има член-данни за име и парола, със съответните методи. Паролата е символен низ с максимална дължина `255` символа. Помислете по какъв начин да имплементирате класа така, че промяната на парола да е невъзможна.
3. Създайте клас `System`, която да съдържа колекция от потребители с максимална големина `64` потребителя и точно един администратор. Създайте съответните методи за търсене на потребител в системата, за регистриране на нов потребител в системата, за премахване на потребител от системата. 


## Задача 13 ![Static Badge](https://img.shields.io/badge/damn-black)
